‘34 C. PLINII HIST. NAT. LIB. XVI.

De picea τ abiete.

 

XVIII. Picea montes amat, atque frigora : feralis
arbor, et funebri indicio ad fores posita, ac rogis vi÷
rens : jam tamen et in domos recepta, tonsili facilitate.
Haec plurimam resinam fundit, interveniente candida
gemma, tam simili thuris , ut mixta visu discerni non

queat: unde fraus Seplasiae.

Omnibus his generibus folia brevi seta et crassiore ‚
duraque, ceu cupressis. Piceae rami paene statim ab ra-
dice modici‚ velut brachia, lateribus inhaerent. Simili-
ter abieti, expetitae navigiis, Situs in excelso montium,
ceu maria sugeret: nec forma alia. Materies vero prae-
cipua trabibus ‚ et plurimis vitae operibus Resina ei vi-
tium ⁷ unde fructus unus piceae z exiguumque sudat ali-
quando contactu solis. E diverso materies ‚ quae abieti
pulcherrima piceae ad fissiles scandulaS, cupasque ⁷ et

pauca alia secamenta.

