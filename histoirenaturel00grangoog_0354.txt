344 C. PLINII HIST. NAT. LIB. XVII.

imbres , in totum poma depereunt ε ‘adeo ut amygdalae
et piri, etiam si omnino nubilum fuit', Austrinusve ⁴fla-
tus, amittant fetus, Circa Vergilias quidem ‘pluere ini-
micissimum viti et oleae ε quoniam tunc coitus est earum:
hoe est illud quatriduum oleis decretorium, hic articu-
lus Austrinus nubili spurci, quod diximus. Fruges quo·
que pejus maturescunt Austrinis diebus , sed celerius.
Illa'sunt noxia frigora, quae septentrionibus , aut prae-
posteris fiunt horiS. Hiemem quidem aquiloniam esse
omnibus satis utilissimum. Imbres vero tunc expetendi
evidens causa est, quoniam arbores fetu exinanitas , 'et
foliorum quoque amissione languidas, naturale est avide
esurire. Cibus autem earum imber. Quare tepidam esse
hiemem, ut absumpto partu arborum ‚ sequatur proti-
nus conceptuS, id est, germinatio , ac deinde alia flo-
rescendi exinaniti0‚ inutilissimum experimentis ereditur.
Quinimmo si plures ita continuentur anni, etiam ipsae
moriantur arbores , quando nemini dubia poena est in
fame laborantium. Ergo qui dixit hiemes serenas optan-
das , non pro arboribus vota fecit. Nec per solstitia im-
bres vitibus conducunt. Hiberno quidem pulvere laetio·
res fieri messeS‚ luxuriantis ingenii fertilitate dictum est.
Alioqui vota arborum frugumque communia sunt, nives

diutinas sedere. Causa, non solum quia animam terrae

evanescentem exhalatione includunt et comprimunt, re-

 

 

