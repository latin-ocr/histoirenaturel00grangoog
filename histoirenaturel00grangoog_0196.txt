186 C. PLINII HIST. NAT. LIB. XVI.

quidquid adnascatur illis, e caelo missum putant, signum·
que esse electae ab ipso deo arboris. Est autem id rarum
admodum inventu ‚ et repertum magna religione peti-
tur : et ante omniahsexta luna ‚ quae principia mensium
annorumque his facit, et saeculi post tricesimum anuum,
quia jam virium abunde haheat, nec sit sui dimidia. Om-
nia sanantem appellantes suo vocabulo ‚ sacrificiis epu-
lisque rite sub arbore praeparatis, duos admovent can-

didi coloris tauros ‚ quorum cornua tunc· primum vin-

’ cianturL Sacerdos candida veste cultus arborem scandit:

falce aurea demetit: candido id excipitur sago, Tum
deinde victimas immolant, precantes ut suum donum
deus prosperum faciat his quibus dederit. Fecunditatem
eo poto dari cuicumque animalium sterili arbitrantur:
contra‘venena omnia esse remedio. Tanta gentium in

rebus frivolis plerumque religio est!

