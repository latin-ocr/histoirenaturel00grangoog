36 C. PLINII HIST. NAT. LIB. XVI.

De larice ε teda.

XIX. Quinto generi situs idem , eadem facies: larix
vocatur. Materies praestantior‘longe, incorrupta vis ,
mori contumax z rubens praeterea , et odore acrior.
Plusculum huic erumpit liquoris, melleo colore , atque
lentiore , numquam durescentis.

Sextum genus est teda proprie dicta, abundantior
succo quam reliqua , parciore liquidioreque quam in
picea z flammis ac lumini sacrorum etiam grata. Hae,
mares dumtaxat, ferunt et eam, quam Graeci sycen vo-

cant , odoris gravissimi. Laricis morbus est, ut teda

fiat.

Omnia autem haec genera accensa , fuligine immo-
dica , carbonem repente exspuunt cum eruptionis cre-
pitu, ejaculanturque longe: excepta larice, quae nec
ardet , nec carbonem facit, nec alio modo ignis vi con-
sumitur, quam lapides, Omnia ea perpetuo virent, nec
facile discernuntur in fronde , etiam a peritis ε tanta
natalium mixtura est. Sed picea minus alta quam larix.
Illa crassior, leviorque cortice, folio villosior, pinguior,
et densior, molliorque flexu. At piceae rariora sicciora·
que folia , et tenuiora , ac magis algentia ε totaque hor-

ridior est , et perfusa resina. Lignu‘m abieti similius.

