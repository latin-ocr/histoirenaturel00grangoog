94 C. PLlNll HIST. NAT. LIB. XVI.

dam fruticosi generis , ut paliurus ‚ myrtus: item nux
avellana ε quin immo melior est, et copiosior fructu, in
plures dispersa ramos. In quibusdam omnino nullus , ut
in suo genere buxo , loto transmarinae. Quaedam bifurcae,
atque etiam in quinas partes diffusae. Quaedam dividuae,
nec ramosae ‚ ut sambuci. Quaedam individuae , ramosae ,
ut piceae. Quibusdam ramorum ordo, sicut piceae‚ abieti.
Alias inconditu3‚ ut robori, malo, piro, Et abieti quidem
subrecta divisura, ramique in caelum tendentes, uon ‘in
latera proni. Mirum , cacuminibus eorum decisis mori-
tur: totis vero detruncatis durat. Et si infra, quam rami
fuere, praecidatur‚ quod superest, vivit: si vero cacumen
tantum auferatur, tota moritur. Alia ab radice brachiata,
ut ulmuS. Alia in cacumine ramosa, ut pinuS‚ lotos, sive
faba Graeca: quam Romae a suavitate fructus silvestris
quidem ‚ sed cerasorum paene natura, loton appellant.
Praecipue domibus expetitur ramorum petulantia, brevi
caudice latissima exspatiantium umbra, et in vicinas
domos saepe transilientium. Nulli opacitas brevior: nec
aufert solem hieme , decidentibus foliis. Nulli cortex
jucundior ‚ aut oculos excipiens blandius, Nulli rami
longiores validioresque, aut plureS, ut dixisse totidem
arbores liceat. Cortice pelles tingunt, radice lanas. Malis
proprium genus: ferarum enim rostra reddunt, adhae-

rentibus uni maximo minoribus,

