144 C. PLINII HIST. NAT. LIB. XVI.

p

datque: quod in subere tempestive quoque'caeso evenit.
Infinitum refert et lunaris ratio: nec nisi a vicesima in
tricesimam caedi volunt. Inter omnes vero conirenit,
utilissime in coitu ejus sterni, quem diem alii interlunii‚
<alii silentis lunae appellant. Sic certe Tiberius Caesar con-
cremato ponte Naumachiario ‚ larices ad restituendum
caedi in Rhaetia praefinivit. Quidam dicunt, ut in coitu
et sub terra sit luna ε quod fieri non potest nisi nocta.
At si competant coitus in novissimum diem brumae, illa
sit aeterna materies : proxime, cum supra dictis sideri-
bus, Quidam et Canis ortum addunt, et sic caesas ma-
teries in forum Augustum. Nec novellae autem ad ma-
teriem, nec veteres utilissimae. Circumcisas quoque ad
medullam aliqui non inutiliter relinquunt, ut omnis hu-
mor stantibus defluat. Mirum apud antiquos primo Pu-
nico bello classem Duillii imperatoris ab arbore excisa
'Lx die navigasse. Contra vero Hieronem regem ccxx na-
ves effectas diebus' XLV tradit L. Piso. Secundo quoque
Punico bello ‚ Scipionis classis Χῖ, die asecuri navigavit.

Tantum tempestivitas* etiam in rapida celeritate pollet!

