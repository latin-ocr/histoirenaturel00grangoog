42 c, PLINn msTfNA‘r. Lm. xvi.
Syria cedrium vocatur: cui tanta vis est ‚ ut in AEgypto

corpora hominum defunctorum eo perfusa serventur.

Quibus modis spissas pix fiat.

XXII. Sequens liquor , crassior jam, picem fundit.
Haec rursus in cortinas aereas conjecta, aceto spissatur:
et coagulata Brutiae cognomen accepit, doliis dumtaxat
vasisque ceteris utilis ,² lentore ab alia pice differens:
item colore rutilante, et quod pinguior est reliqua. Om-
nia illa fiunt e picea, resina ferventibus cocta lapidi-
buS, in alveis validi roboris: aut si alvei non sint, struis
congerie, velut in carbonis usu. Haec in vinum additur,
farinae modo tusa, nigrior colore. Eadem resina si cum
aqua levius decoquatur coleturque , rufo colore lentes-
cit, ac stillatitia vocatur. Seponuntur autem ad id fere
vitia resinae cortexque. Alia temperies ad crapulam.
Namque flos crudus resinae , cum multa. assula tenui
brevique avulsuS, conciditur ad cribri minuta , deinde
ferventi aqua , donec coquatur, perfunditur. Hujus ex-
pressum pingue , praecipua resina fit, atque rara, nec
nisi paucis in locis Subalpinae Italiae, conveniens medi-
cis. Resinae albae congium in duobus aquae pluviae co-
quunt. Alii utilius putant sine aqua coquere lento igne

tota die , utique vase aeris albi. Item terebinthinam in

 

