400 · C. PLINII HIST. NAT. LIB. xvll.

⁴ Cato omnes ventos, et imbrem quoque in tota transla-
tione damnat. Et ad haec proderit quam plurimum terrae,
in qua vixerint, radicibus cohaerere, ac totas cespite cir-
cumlig’ari ε quum ob id Cato in corbibus transferri jubeat,
procul dubio utilissime. Idem summam terram contentus

est subdi. Quidam Punicis malis substrato lapide non
rumpi pomum in arboribus tradunt. Radices inflexas

poni melius. Arborem ipsam ita locari, ut media sit ‘to-
tius scrobis, necessarium. Ficus, si in scilla (bulborum
hoc ‘genus est) seratur , ocissime ferre traditur pomum ‚
neque vermiculationi obnoxium: quo vitio carent reliqua
poma similiter sata. Radicum ejus magnam adhibendam
curam, ut exemptas appareat, non evulsas, quis dubitet?
Qua ratione et reliqua confessa omittimus: sicuti terram
circa radices fistucato spissandam ‚ quod Cato primum
in ea re esse censet: plagam quoque a trunco oblini fimo,

et foliis praeligari praecipiens.

