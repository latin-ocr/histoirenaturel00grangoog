48 o. PL1N11 HIST. ΜΤ. LIB. xv1.

Quarum arborum materiae in pretio. Fraxini genera ιν.

XXIV. 13. Materiae enim causa reliquas arbores na-
. tura genuit ‚ copiosissimamque fraxinum. Procera haec

ac teres: pinnata et ipsa folio ε multumque Homeri prae-

conio , et Achillis hasta nobilitata. Materies est ad plu-
rima utilis. Ea quidem, quae fit in Ida Troadis, in tan·
¹tum cedro similis ‚ ut ementes fallat, cortice ablato.
Graeci duo genera ejus fecere: longam, enodem: alte-
ram brevem ‚ duriorem ‚ fuscioremque , laureis foliis.
Bumeliam vocant in Macedonia amplissimam ‚ lentissi-
mamque. Alii situ divisere. Campestrem enim esse cris-
pam, montanam spissam. Folia earum jumentis mor-
tifera ‚ ceteris ruminantium innocua ‚ Graeci prodidere.
In Italia , nec jumentis nocent. Contra serpentes vero
succo expresso ad potum , et imposita ulceribus ‚ opi·
fera, ac nihil aeque, reperiuntur. Tantaque est viS‚ ut
ne matutinas quidem, occidentesve umbraS‚ quum sunt
longissimae , serpens arboris ejus adtingat, adeo ipsam
procul fugiat. Experti prodimus z. si fronde ea gyroque
claudatur ignis et serpenS, in ignes potiUS, quam in
fraxinum fugere serpentem. Mira naturae benignitaS, prius
quam hae prodeant, florere fraxinum , nec ante conditas

folia dimittere.

 

